# ShootTheGhost
Shoot the Ghost
Windows Forms Project by Era Ajdaraga

1.	Опис на апликацијата

Апликацијата што ја развив претставува игра од тип point-and-click чија цел е да се погодат што повеќе духови пред тие да исчезнат. Со цел играта да биде што поинтересна имплементирани се различни нивоа до кои играчот може да стигне со што повеќе успешни последователни погодоци, т.е. на секое наредно ниво се преминува со 10 успешни последователни гаѓања.


2.	Како се игра

Нова игра се стартува со самото пуштање на апликацијата. Во горниот десен агол може да се забележат пет слики во форма на срце кои го претставуваат бројот на ‘животи’ кои ги поседуваме, т.е. колку преостанати непогодени духови се дозволени. Притоа, живот се губи при секое исчезнување на непогоден дух, а може да се добие при 10 последователни успешни гаѓања (но дозволени се максимум 5 расположливи животи). Со потрошување на сите 5 животи играта завршува и на екранот се прикажува дијалог кој прашува дали корисникот сака да продолжи да игра. Ако одговорот е да, тогаш се стартува нова игра, ако одговорот е не, тогаш се затвора апликацијата.
Доколку сакаме да ја паузираме играта тоа може да го постигнеме со кликање на копчето “P” од тастатурата. Притоа во левиот дел од прозорецот ќе се прикаже текст кој ни кажува дека играта е паузирана, а со повторно притискање на истото копче, играта продолжува и текстот исчезнува.
Во долниот десен агол може да забележиме некои статистики за тековната игра како тековно ниво на тежина, тековен број на последователни успешни погодоци и број на освоени поени.


3.	Претставување на проблемот


3.1 Податочни структури


Главните податочни структури кои се користат се Ghost, Bullet, Scene и Utility. Во формата се чува податок за еден објект од класата Scene во кој се чува листа на прикажаните духови и куршуми. 


3.1.1 Класата Scene


Класата Scene генерира дух при секое исчезнување на некој постоечки дух. За да се добие поен за успешно погоден дух се прави проверка со користење на методот CheckShot од класата Scene со тоа што поен може да се добие само ако духот бил сеуште присутен на екранот кога куршумот ја постигнал својата цел. Во моментот кога куршумот ќе стигне до својата цел тој се отстранува од листата на куршуми кои се чуваат во објектот од класата Scene. Бројот на освоени поени од успешен погодок зависи од тековното ниво на тежина на играта. Со секој тик на тајмерот од главната форма се придвижуваат тековните куршуми, се проверува дали се постигнала целта на секој куршум и дали успешно се погодил некој дух, се намалува преостанатото време на екран на секој дух и се отстрануваат погодените духови или тие чие време е истечено.


3.1.2 Класата Ghost


При креирање на нов дух се земаат рандом броеви за тоа колку генерираниот дух ќе задоцни пред негово прикажување во екранот, и колку долго тој ќе трае, т.е. ќе биде прикажан на екранот. Истотака се користи рандом број и за типот на слика на дух која ќе прикаже на екранот. За генерирање на сите рандом броеви се користи статичката класа Utility. Секој објект од класата Ghost меѓу други во себе содржи и податоци за доцнење на приказот, времетраење на екранот, слика на духот, позиција на приказ, и метод Тransitioning кој овозможува градуално ‘исчезнување’ на духот зависно од неговото преостанато време на екранот. 


3.1.3 Класата Bullet


Со секој клик на прозорецот на апликацијата се генерира нов куршум кој се движи по одредена траекторија од центарот на долната граница на прозорецот до точката каде сме кликнале. Пресметката на секоја наредна позиција на куршумот се прави со методот MoveBullet каде соодветно се пресметуваат наредните координати на топката. 
